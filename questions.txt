																				
1. Zgodnie z ustawą - Ordynacja podatkowa, właściwym do wydawania indywidualnych interpretacji przepisów prawa podatkowego, jest:
a) naczelnik urzędu skarbowego,
b) naczelnik urzędu celno-skarbowego,
c) stosownie do swojej właściwości wójt, burmistrz (prezydent miasta), starosta lub marszałek województwa.

2. Przedmiotem interpretacji indywidualnej przepisów prawa podatkowego nie może być: 
a) ratyfikowana przez Rzeczpospolitą Polską umowa międzynarodowa o unikaniu podwójnego opodatkowania,
b) rozporządzenie wykonawcze wydane na podstawie ustawy o rachunkowości,
c) ratyfikowana przez Rzeczpospolitą Polską umowa międzynarodowa dotycząca problematyki podatkowej.

3. Przedmiotem wniosku o interpretację indywidualną:
a)	nie mogą być przepisy prawa podatkowego regulujące właściwość oraz uprawnienia i obowiązki organów podatkowych,
b)	mogą być przepisy dotyczące zakresu tajemnicy skarbowej, 
c)	nie mogą być postanowienia umowy u unikaniu podwójnego opodatkowania zawartej przez Polskę. 

4. Jeżeli zdarzenie przyszłe przedstawione we wniosku o wydanie interpretacji indywidualnej odpowiada zagadnieniu będącemu przedmiotem interpretacji ogólnej wydanej w takim samym stanie prawnym, wówczas:
a)	wydaje się postanowienie o stwierdzeniu, że do stanu faktycznego lub zdarzenia przyszłego opisanych we wniosku ma zastosowanie interpretacja ogólna, 
b	wydaje się postanowienie o pozostawieniu wniosku bez rozpatrzenia, 
c	wydaje się decyzję o odmowie wszczęcia postepowania w sprawie wydania interpretacji indywidualnej. 

5. Interpretacje indywidualne wraz z wnioskiem o wydanie interpretacji:
a) nie są publikowane ze względu na tajemnicę skarbową, 
b) po usunięciu danych identyfikujących wnioskodawcę oraz inne podmioty wskazane w treści interpretacji, są  niezwłocznie zamieszczane w Biuletynie Informacji Publicznej na stronie podmiotowej urzędu obsługującego ministra właściwego do spraw finansów publicznych, 
c) publikuje się w Dzienniku Urzędowym Ministra Finansów po uprzednim usunięciu danych identyfikujących wnioskodawcę lub inne podmioty wskazane w interpretacji.

6. Zgodnie z ustawą - Ordynacja podatkowa, wniosek o wydanie interpretacji indywidualnej przepisów prawa podatkowego musi zawierać: 
a)	uzasadnienie faktyczne i prawne z przytoczeniem podstawy prawnej, 
b)	własne stanowisko wnioskodawcy w sprawie oceny prawnej stanu faktycznego lub zdarzenia przyszłego będącego przedmiotem wniosku, 
c)	przepisy prawa podatkowego, będące przedmiotem wniosku o interpretację.

7. Złożenie przez wnioskującego o wydanie interpretacji indywidualnej fałszywego oświadczenia pod rygorem odpowiedzialności za fałszywe zeznania, że elementy stanu faktycznego objęte wnioskiem o wydanie interpretacji w dniu złożenia wniosku nie są przedmiotem toczącego się postępowania podatkowego, kontroli podatkowej, postępowania kontrolnego organu kontroli skarbowej oraz że w tym zakresie sprawa nie została rozstrzygnięta co do jej istoty w decyzji lub w postanowieniu organu podatkowego lub organu kontroli skarbowej, skutkuje tym, że:
a) wydana interpretacja indywidualna nie wywołuje skutków prawnych, 
b) wydana interpretacja indywidualna wywołuje skutki prawne lecz w ograniczonym zakresie,
c) wydana interpretacja wywołuje skutki prawne, lecz może być w każdej chwili uchylona przez organ, który ją wydał. 

8. Wnioskodawca, który nie zgadza się z oceną prawną zawartą w interpretacji indywidualnej przepisów prawa podatkowego, może złożyć: 
a) odwołanie do ministra finansów, a następnie - po jego negatywnym załatwieniu - skargę do sądu administracyjnego,
b) skargę do sądu administracyjnego - po uprzednim wezwaniu do usunięcia naruszenia prawa przez organ, który wydał interpretację, 
c) odwołanie do dyrektora izby administracji skarbowej, a następnie – po jego negatywnym załatwieniu - skargę do sądu administracyjnego.

9. 	Właściwy organ wydaje interpretację indywidualną przepisów prawa podatkowego w terminie: 
a) w ciągu 3 miesięcy – licząc od dnia nadania wniosku w polskiej placówce pocztowej,
b) bez zbędnej zwłoki,
c) w terminie 3 miesięcy, przy czym do terminu tego wlicza się okresy zawieszenia postępowania oraz terminy przewidziane w przepisach prawa dla dokonania określonych czynności.

10.	Zgodnie z ustawą - Ordynacja podatkowa, jeżeli wniosek o interpretację indywidualną przepisów prawa podatkowego nie zawiera wyczerpującego przedstawienia zaistniałego stanu faktycznego albo zdarzenia przyszłego lub nie zawiera własnego stanowiska w sprawie oceny prawnej tego stanu faktycznego lub zdarzenia przyszłego: 
a) organ wydaje postanowienie o pozostawieniu wniosku bez rozpatrzenia bez uprzedniego wezwania do usunięcia braku formalnego, 
b) organ wydaje postanowienie o odmowie wydania interpretacji indywidualnej, 
c) organ wzywa wnioskodawcę do uzupełnienia braku, a w razie nieuzupełnienia braku w terminie – wydaje postanowienie o pozostawieniu wniosku bez rozpoznania.

11. 	W razie zaniechania przez podmiot składający wniosek o interpretację przepisów prawa podatkowego obowiązku uiszczenia opłaty w terminie 7 dni od dnia złożenia wniosku: 
a) organ wydaje postanowienie o pozostawieniu wniosku bez rozpatrzenia bez uprzedniego wezwania do uiszczenia opłaty, 
b) organ wzywa do uiszczenia opłaty, zaś w razie niewywiązania się z tego obowiązku – wydaje postanowienie o pozostawieniu wniosku bez rozpatrzenia,
c) organ wydaje postanowienie o odmowie wydania interpretacji indywidualnej.

12. 	W razie wystąpienia ze wspólnym wnioskiem o wydanie interpretacji indywidualnej przepisów prawa podatkowego:
a) 	wszyscy zainteresowani są stronami postępowania w sprawie interpretacji,
b) 	interpretację indywidualną doręcza się wszystkim zainteresowanym, którzy uiścili opłatę, 
c)  	zainteresowani wskazują we wniosku wspólnym jeden podmiot, który jest stroną postępowania w sprawie interpretacji. 

13. 	Zgodnie z ustawą – Ordynacja podatkowa organem właściwym w sprawie porozumienia w sprawach ustalenia cen transakcyjnych jest:
a) dyrektor izby skarbowej, jeżeli podmioty powiązane mają siedzibę na terenie jednego województwa,
b) naczelnik urzędu skarbowego właściwy miejscowo ze względu na siedzibę wnioskodawcy,
c) Szef Krajowej Administracji Skarbowej. 

14. 	W sprawach o uznanie prawidłowości wyboru i stosowania metody ustalania ceny transakcyjnej między podmiotami powiązanymi wydaje się: 
a) postanowienie,
b) decyzję,
c) interpretację.



1. W postępowaniu podatkowym, termin do wniesienia pisma uważa się za zachowany, gdy przed jego upływem pismo zostało:
a) nadane w placówce pocztowej jakiegokolwiek operatora mającego siedzibę na terenie Rzeczypospolitej Polskiej,
b) wysłane w formie dokumentu elektronicznego do organu podatkowego, a nadawca otrzymał urzędowe potwierdzenie odbioru,
c) złożone w niemieckim urzędzie konsularnym.

2. Postępowanie podatkowe jest jawne:
a) dla każdego zainteresowanego w trybie ustawy o dostępie do informacji publicznej,
b) wyłącznie dla strony,
c) dla strony oraz jej krewnych pierwszego stopnia.

3. W postępowaniu podatkowym, decyzja ostateczna to:
a) decyzja organu odwoławczego uchylająca decyzję organu pierwszej instancji i przekazująca sprawę do ponownego rozpatrzenia,
b) decyzja organu pierwszej instancji, uwzględniająca odwołanie w całości,
c) decyzja stwierdzająca nieważność decyzji.

4. Pracownik organu podatkowego podlega wyłączeniu od udziału w postępowaniu, jeżeli stroną postępowania jest:
a) osoba zamieszkująca w bezpośrednim sąsiedztwie pracownika organu,
b) osoba zatrudniona w organie podatkowym wyższego stopnia,
c) teść pracownika.

5. Stroną w postępowaniu podatkowym jest:
a) każdy zainteresowany w uzyskaniu rozstrzygnięcia sprawy podatkowej,
b) spadkobierca podatnika, który ze względu na swój interes prawny żąda czynności organu podatkowego,
c) tylko jeden z małżonków, wskazany jako podatnik w zgodnym oświadczeniu woli małżonków, z tytułu wspólnego opodatkowania  małżonków podatkiem dochodowym od osób fizycznych.

6. Organizacja społeczna, w postępowaniu podatkowym, w sprawie dotyczącej innej osoby, może:
a) uzyskać wgląd do akt sprawy, jeżeli przemawia z tym interes publiczny i jest to uzasadnione celami statutowymi tej organizacji, nawet w razie braku zgody strony,
b) wycofać odwołanie złożone przez stronę, po uprzednim dopuszczeniu organizacji do udziału w postępowaniu,
c) złożyć wniosek o stwierdzenie nieważności decyzji.

7. Pełnomocnikiem strony w postępowaniu podatkowym może być:
a) spółka doradztwa podatkowego,
b) osoba fizyczna mająca częściową zdolność do czynności prawnych – za zgodą sądu rodzinnego,
c) osoba fizyczna mająca pełną zdolność do czynności prawnych.

8. Odpis pełnomocnictwa udzielonego w sprawie podatkowej może uwierzytelnić:
a) doradca podatkowy,
b) tylko strona poprzez złożenie urzędowo poświadczonego podpisu,
c) wyłącznie notariusz.

9. Załatwienie sprawy w postępowaniu podatkowym powinno nastąpić:
a) nie później niż w ciągu 2 miesięcy od dnia nadania wniosku w placówce pocztowej operatora publicznego
b) nie później niż w ciągu 2 miesięcy od dnia doręczenia organowi podatkowemu wniosku o wszczęcie postępowania, jeśli sprawa jest szczególnie skomplikowana,
c) bez zbędnej zwłoki, jednak nie później niż w ciągu 2 miesięcy od dnia wszczęcia postępowania - w każdym przypadku. 

10. Na niezałatwienie sprawy podatkowej we właściwym terminie służy:
a) zażalenie do organu podatkowego wyższego stopnia nad organem prowadzącym postępowanie,
b) ponaglenie do Szefa Krajowej Administracji Skarbowej, jeżeli sprawa nie została załatwiona przez dyrektora izby administracji skarbowej,
c) ponaglenie do Szefa Służby Celno-Skarbowej, jeżeli sprawa nie została załatwiona przez naczelnika urzędu celno-skarbowego.

11. Pełnomocnictwo w sprawie podatkowej może być:
a) ogólne, szczególne, przejściowe albo do doręczeń,
b) ogólne, szczególne albo do doręczeń,
c) ogólne, szczególne, szczególne terminowe albo do doręczeń za granicą.

12. Pełnomocnictwo szczególne upoważnia do działania:
a) we wskazanej sprawie podatkowej,
b) we wszystkich sprawach podatkowych należących do właściwości wskazanego organu,
c) w każdym postępowaniu podatkowym lub kontroli celno-skarbowej toczących się we wskazanym organie w chwili złożenia pełnomocnictwa. 


13. Doradca podatkowy, który wypowiedział stronie postępowania podatkowego pełnomocnictwo:
a) jest obowiązany działać za stronę jeszcze przez 2 tygodnie od wypowiedzenia, chyba że mocodawca zwolni go z tego obowiązku,
b) jest zwolniony z obowiązku reprezentacji strony, ze skutkiem od dnia następnego po dniu wypowiedzenia,
c) jest obowiązany działać za stronę do czasu ustanowienia przez stronę innego pełnomocnika, jednak nie dłużej niż 1 miesiąc od dnia wypowiedzenia.

14. Doradcę podatkowego, jako tymczasowego pełnomocnika szczególnego w postępowaniu podatkowym, wyznacza:
a) organ  podatkowy prowadzący postępowanie, w uzgodnieniu z właściwym miejscowo wojewódzkim Oddziałem Izby Doradców Podatkowych,
b) sąd rodzinny lub sąd gospodarczy, jeżeli stroną postępowania jest osoba prawna, w uzgodnieniu z Krajową Izbą Doradców Podatkowych,
c) Krajowa Rada Doradców Podatkowych, na wniosek organu podatkowego.

15. Strona postępowania podatkowego ma obowiązek ustanowienia w kraju pełnomocnika do doręczeń gdy:
a) zmienia miejsce zamieszkania na adres w państwie niebędącym członkiem Unii Europejskiej,
b) zmienia miejsce zamieszkania na jakikolwiek adres zagraniczny,
c) nie ma miejsca zamieszkania w Polsce i składa wniosek o wszczęcie postępowania za pośrednictwem operatora pocztowego właściwego dla kraju zamieszkania.

16. Pismo organu podatkowego może być doręczane za pomocą środków komunikacji elektronicznej:
a) bez zgody strony, w razie wcześniejszej odmowy przyjęcia pisma doręczanego przez pocztę,
b) w każdym przypadku, jeżeli strona wyraża na to zgodę,
c) na wniosek strony, z wyłączeniem decyzji i postanowień nakładających obowiązki podlegające wykonaniu w trybie ustawy o postępowaniu egzekucyjnym w administracji.

17.  W razie ustanowienia przez stronę więcej niż jednego pełnomocnika pisma doręcza się:
a) jednemu z pełnomocników, wybranemu przez organ podatkowy, jeżeli strona nie wyznaczyła żadnego z nich jako pełnomocnika właściwego do doręczeń,
b)  wszystkim pełnomocnikom,
c)  tylko pełnomocnikowi ustanowionemu najpóźniej.

18.  Pisma organu podatkowego mogą być doręczane w: 
a)  		siedzibie organu podatkowego, pod warunkiem że strona w sposób wyraźny wyraża zgodę na doręczenie pisma w tym miejscu, 
b)  	 siedzibie sądu, jeżeli pracownik organu podatkowego zastanie tam adresata, a adresatowi nie można inaczej doręczyć     	pisma,
c)     mieszkaniu adresata wyłącznie w godzinach 7-22.

19. W razie niemożności doręczenia pisma organu podatkowego w mieszkaniu adresata poczta przechowuje pismo przez okres:
a) 7 dni,
b) 14 dni,
c) 3 dni roboczych.

20. Jeżeli podany przez spółkę kapitałową adres jest niezgodny z odpowiednim rejestrem i nie można ustalić miejsca prowadzenia działalności, pismo organu podatkowego:
a) doręcza się osobie fizycznej upoważnionej do reprezentacji spółki, jeżeli adres tej osoby jest możliwy do ustalenia,
b) pozostawia się w aktach sprawy ze skutkiem doręczenia, informując o tym osobę fizyczną upoważnioną do reprezentacji spółki,
c) przekazuje się do organu lub sądu prowadzącego odpowiedni rejestr celem ustalenia adresu spółki i doręczenia pisma.

21. W razie odmowy przyjęcia przez adresata pisma organu podatkowego:
a) uznaje się, że pismo zostało doręczone w dniu odmowy jego przyjęcia,
b) po upływie 14 dni powtórnie wysyła się pismo i uznaje się, że pismo zostało doręczone w dniu powtórnej odmowy jego przyjęcia, 
c) organ podatkowy zastępczo stwierdza doręczenie pisma ze wskazaniem daty doręczenia.

22. W razie wezwania przez organ podatkowy do przedłożenia dokumentów:
a) dokumenty muszą być przedłożone w formie papierowej, jeżeli osoba wzywana zamieszkuje w województwie, w którym siedzibę ma organ,
b) dokumenty mogą być przedłożone na informatycznych nośnikach danych, 
c) dokumenty mogą być przedłożone na informatycznych nośnikach danych lub za pomocą środków komunikacji elektronicznej tylko, jeżeli miejsce przechowywania dokumentów znajduje się poza województwem, w którym siedzibę ma organ.

23. Doręczenie pisma organu podatkowego na skrytkę pocztową:
a) może być dokonane na wniosek strony,
b) może być dokonane na wniosek strony lub z urzędu, po stwierdzeniu niemożności doręczenia pod adresem miejsca zamieszkania,
c) jest niedopuszczalne.

24. Wezwanie telefoniczne w świetle przepisów Ordynacji podatkowej jest:
a) niedopuszczalne i nie wywołuje skutków prawnych,
b) może być dokonane, gdy stan sprawy tego wymaga,
c) skuteczne pod warunkiem potwierdzenia wezwania na piśmie w terminie 7 dni.

25. W razie uchybienia terminu do złożenia odwołania w postępowaniu podatkowym:
a) organ podatkowy, który wydał zaskarżoną decyzję, przywraca ten termin, jeżeli jest to uzasadnione ważnym interesem strony,
b) termin może zostać przywrócony, jeżeli istnieje prawdopodobieństwo zasadności odwołania,
c) wniosek o przywrócenie tego terminu należy złożyć w terminie 7 dni od dnia ustania przyczyny jego uchybienia.

26. Wniosek o przywrócenie terminu płatności podatku:
a) należy złożyć w terminie 7 dni od dnia upływu terminu płatności podatku, 
b) należy złożyć w terminie 7 dni od dnia ustania przyczyny uchybienia terminu,
c) jest niedopuszczalny.

27. Wszczęcie postępowania podatkowego następuje:
a) wyłącznie poprzez doręczenie stronie postanowienia o wszczęciu postępowania,
b) z dniem doręczenia organowi podatkowemu żądania wszczęcia postępowania,
c) z dniem nadania wniosku o wszczęcie postępowania w polskiej placówce pocztowej.

28. W sprawie nadania decyzji organu podatkowego rygoru natychmiastowej wykonalności:
a) nie wydaje się postanowienia wszczęciu postępowania,
b) wydaje się postanowienie o wszczęciu postępowania,
c) organ podatkowy może nie wydawać postanowienia o wszczęciu postępowania, jeżeli strona dokonuje czynności mogących utrudnić lub udaremnić egzekucję.

29. Po kontroli podatkowej ujawniającej nieprawidłowości, postępowanie podatkowe:
a) wszczyna się w nieprzekraczalnym terminie 6 miesięcy od dnia zakończenia kontroli,
b) może być wszczęte po 12 miesiącach od dnia zakończenia kontroli, jeżeli organ podatkowy otrzyma z prokuratury informacje uzasadniające wszczęcie postępowania podatkowego,
c) wszczyna się w terminie 6 miesięcy od dnia doręczenia podatnikowi zawiadomienia organu podatkowego o sposobie ustosunkowania się do zastrzeżeń złożonych do protokołu kontroli.

30. W postępowaniu podatkowym, w razie złożenia podania przez osobę nie będącą stroną, organ wydaje:
a) decyzję o umorzeniu postępowania,
b) postanowienie o odmowie wszczęcia postępowania,
c) postanowienie o pozostawieniu podania bez rozpatrzenia.

31. Jeżeli podanie nie zawiera adresu wnoszącego, organ podatkowy:
a) wzywa stronę do usunięcia braku w terminie 7 dni,
b) wydaje postanowienie o pozostawieniu podania bez rozpatrzenia,
c) pozostawia podanie bez rozpatrzenia bez uprzedniego wezwania do usunięcia braku.

32. Protokół przesłuchania strony w postępowaniu podatkowym:
a) doręcza się stronie po zakończeniu przesłuchania,
b) odczytuje się stronie,
c) doręcza się pełnomocnikowi strony bez zbędnej zwłoki, jednak nie później niż w terminie 3 dni od dnia przesłuchania, jeżeli pełnomocnik nie był obecny podczas przesłuchania. 

33.  W postępowaniu podatkowym, skreślenia i poprawki w protokole są:
a) niedopuszczalne,
b) dopuszczalne tylko za zgodą wszystkich osób biorących udział w czynności,
c) powinny być dokonane w sposób zachowujący czytelność wyrazów skreślanych lub poprawianych.

34. W świetle przepisów Ordynacji podatkowej, strona ma prawo wglądu w akta sprawy:
a) w postępowaniu przed organem pierwszej instancji tylko do czasu upływu terminu wskazanego w zawiadomieniu o możliwości zapoznania się z zebranym materiałem dowodowym przed wydaniem decyzji,
b) także po zakończeniu postępowania,
c) jeżeli organ podatkowy, za zgodą prokuratora rejonowego, nie wydał postanowienia o wyłączeniu jawności postępowania.

35.  Deklaracja podatkowa złożona przez stronę może być dowodem w postępowaniu podatkowym:
a) pod warunkiem jej rzetelności i prawdziwości,
b) pod warunkiem, że została złożona we właściwym  terminie,
c) w każdym przypadku.

36.  W postępowaniu podatkowym, organ podatkowy może wystąpić do banku o sporządzenie i przekazanie informacji dotyczących strony postępowania:
a) tylko jeżeli strona lub prokurator wyrazi na to zgodę,
b) po uprzedniej zgodzie Generalnego Inspektora Nadzoru Bankowego,
c) jeżeli strona nie udzieliła uprzednio żądanych informacji na wezwanie organu podatkowego. 

37.  Przesłuchanie świadka w postępowaniu podatkowym:
a) wymaga bezwzględnej obecności strony lub jej pełnomocnika,
b) może odbyć się bez udziału strony, 
c) może nastąpić po uprzednim zawiadomieniu o tym strony przynajmniej na 14 dni przed terminem przesłuchania.

38.  W postępowaniu podatkowym, księgi podatkowe uważa się za nierzetelne, jeżeli:
a) dokonywane w nich zapisy nie odzwierciedlają stanu rzeczywistego,
b) są prowadzone niezgodnie z przepisami ustawy o rachunkowości,
c) organ podatkowy wydał postanowienie o uznaniu, że księgi nie mają mocy dowodowej.

39.  Małżonek strony będący świadkiem w postępowaniu podatkowym:
a) nie może odmówić składania zeznań, 
b) może odmówić odpowiedzi na pytania,
c) może odmówić składania zeznań, tylko gdy między małżonkami istnieje wspólność majątkowa.

40. W postępowaniu podatkowym, organ podatkowy może powołać na biegłego:
a) osobę dysponującą wiadomościami specjalnymi,
b) tylko osobę wpisaną na sądową listę biegłych,
c) wyłącznie osobę dysponującą wiedzą specjalistyczną i posiadającą w tej dziedzinie tytuł naukowy.

41.  W postępowaniu podatkowym, strona:
a) może być przesłuchana tylko za jej zgodą,
b) w trakcie przesłuchania nie może odmówić odpowiedzi na pytania,
c) nie może być przesłuchana bez obecności jej pełnomocnika.

42. Jeżeli z dowodów zgromadzonych w toku postępowania podatkowego wynikają wątpliwości co do istnienia stosunku prawnego organ podatkowy:
a) zobowiązuje strony stosunku prawnego do wystąpienia w terminie 2 miesięcy do sądu powszechnego o ustalenie istnienia lub nieistnienia tego stosunku prawnego, pod rygorem uznania stosunku prawnego za nieważny,
b) występuje do sądu powszechnego o ustalenie istnienia lub nieistnienia tego stosunku prawnego,
c) występuje do sądu powszechnego o ustalenie istnienia lub nieistnienia tego stosunku prawnego oraz ustalenie skutków tego stosunku w zakresie prawa podatkowego.

43. W postępowaniu podatkowym, prawo zapoznania się z zebranym materiałem dowodowym służy stronie:
a) tylko przed wydaniem decyzji przez organ pierwszej instancji,
b) przed wydaniem decyzji w sprawie ustanowienia zastawu skarbowego,
c) przed wydaniem decyzji przez organ odwoławczy.

44. W postępowaniu podatkowym, rozprawa może być przeprowadzona:
a) przez organ odwoławczy
b) przez organ I instancji,
c) wyłącznie na wniosek strony.

45. W postępowaniu podatkowym, w sprawie odmowy przeprowadzenia rozprawy organ:
a) wydaje decyzję,
b) wydaje postanowienie,
c) orzeka w decyzji rozstrzygającej co do istoty sprawy.

46. W postępowaniu podatkowym, doręczenie wezwania na rozprawę musi nastąpić najpóźniej na:
a) 3 dni przed rozprawą,
b) 7 dni przed rozprawą,
c) 14 dni przed rozprawą.

47. Postępowanie podatkowe zawiesza się w razie:
a) śmierci przedstawiciela ustawowego strony,
b) śmierci pełnomocnika,
c) utraty przez pełnomocnika strony zdolności do czynności prawnych.

48. Organ, który zawiesił postępowanie podatkowe:
a) nie podejmuje żadnych czynności,
b) nie podejmuje żadnych czynności, z wyjątkiem tych, które mają na celu podjęcie postępowania albo zabezpieczenie dowodu,
c) podejmuje wyłącznie czynności niecierpiące zwłoki.

49. 	Zawieszenie postępowania podatkowego:
a) wstrzymuje bieg terminów przewidzianych w Dziale IV Postępowanie podatkowe,
b) przerywa bieg terminu przedawnienia,
c) skutkuje zawieszeniem biegu terminu przedawnienia.

50. 	Gdy postępowanie podatkowe z jakiejkolwiek przyczyny stało się bezprzedmiotowe organ  podatkowy:
a) wydaje postanowienie,
b) pozostawia wniosek bez rozpatrzenia,
c) wydaje decyzję.

51. 	Jeżeli strona wystąpi o umorzenie postępowania podatkowego wszczętego na jej żądanie, organ podatkowy:
a) jest zobowiązany umorzyć to postępowanie,
b) nie może umorzyć postępowania,
c) może umorzyć postępowanie jeżeli nie sprzeciwiają się temu inne strony oraz nie zagraża to interesowi publicznemu.

52. W postępowaniu podatkowym, organ, do którego organ podatkowy zwrócił się o zajęcie stanowiska, obowiązany jest przedstawić je:
a) w terminie 7 dni,
b) niezwłocznie, jednak nie później niż w terminie 14 dni,
c) w terminie 30 dni.

53. Zgodnie z ustawą - Ordynacja podatkowa, decyzja nie musi zawierać:
a) numeru sprawy,
b) oznaczenia strony,
c) oznaczenia organu podatkowego.

54. W postępowaniu podatkowym, organ który wydał decyzję:
a) jest nią związany od chwili wydania,
b) jest nią związany od chwili doręczenia,
c) nie jest nią związany. Wiąże ona podatnika.

55. W postępowaniu podatkowym, strona może żądać uzupełnienia decyzji w terminie:
a) 14 dni od dnia doręczenia decyzji,
b) 7 dni od dnia doręczenia decyzji,
c) 14 dni od dnia wydania decyzji.

56. W postępowaniu podatkowym, organ podatkowy może uzupełnić lub sprostować decyzję z urzędu:
a) w terminie 14 dni od doręczenia decyzji,
b) w terminie 7 dni od doręczenia decyzji
c) w każdym czasie.


57. W postępowaniu podatkowym, uzupełnienie lub sprostowanie decyzji następuje:
a) w formie decyzji,
b) w formie postanowienia,
c) przepisy nie regulują formy.

58. W postępowaniu podatkowym, odmowa uzupełnienia lub sprostowania decyzji następuje w drodze:
a) postanowienia, na które nie służy zażalenie,
b) postanowienia, na które służy zażalenie,
c) decyzji.

59. W postępowaniu podatkowym, wątpliwości co do treści decyzji wyjaśnia:
a) na wniosek strony – organ, który wydał decyzję, 
b) na wniosek organu odwoławczego lub organu egzekucyjnego – organ, który wydał decyzję, 
c) w drodze decyzji organ, który wydał decyzję. 

60. Stwierdzenie nieważności ostatecznego postanowienia organu podatkowego jest:
a) niedopuszczalne; stwierdzenie nieważności dotyczy tylko ostatecznych decyzji,
b) dopuszczalne i następuje w formie decyzji,
c) dopuszczalne i następuje w formie postanowienia.

61. W postępowaniu podatkowym, postanowienie doręcza się stronie:
a) zawsze na piśmie,
b) na piśmie, jeżeli strona tego zażąda,
c) na piśmie, jeżeli służy na nie zażalenie lub skarga do sądu administracyjnego.

62. W postępowaniu podatkowym, od decyzji wydanej przez naczelnika urzędu celno-skarbowego:
a) odwołanie nie służy,
b) odwołanie rozpatruje ten sam organ,
c) służy wniosek o ponowne rozpatrzenie sprawy.

63. Organ podatkowy pierwszej instancji po wniesieniu odwołania może:
a) uchylić lub zmienić zaskarżoną decyzję,
b) wydać decyzję stwierdzającą niedopuszczalność odwołania, 
c) wydać postanowienie stwierdzające uchybienie terminu do wniesienia odwołania.

64. Organ odwoławczy może w postępowaniu podatkowym wydać decyzję:
a) oddalającą odwołanie,
b) stwierdzającą niedopuszczalność odwołania,
c) umarzającą postępowanie odwoławcze.

65. 	Organ odwoławczy może w postępowaniu podatkowym wydać decyzję na niekorzyść strony odwołującej:
a) w każdym przypadku,
b) jeżeli zaskarżona decyzja rażąco narusza prawo lub interes publiczny,
c) jeżeli strona podejmowała działania w celu udaremnia lub utrudnienia wykonania zaskarżonej decyzji.

66. W postępowaniu podatkowym,  nadanie decyzji rygoru natychmiastowej wykonalności następuje w drodze:
a) postanowienia, na które nie służy zażalenie,
b) postanowienie, na które służy zażalenie,
c) decyzji.

67. W postępowaniu podatkowym, wstrzymanie wykonania decyzji:
a) skutkuje wstrzymaniem naliczania odsetek za zwłokę,
b) skutkuje pozbawieniem podatnika prawa do wykonania takiej decyzji,
c) nie ma wpływu na naliczanie odsetek za zwłokę.

68. W świetle Ordynacji podatkowej, decyzja nieostateczna, nakładająca na stronę obowiązek podlegający wykonaniu w trybie przepisów o postępowaniu egzekucyjnym w administracji:
a) nie podlega wykonaniu, chyba że decyzji nadano rygor natychmiastowej wykonalności,
b) jest natychmiast wykonalna, chyba że organ podatkowy wydał postanowienie w sprawie wstrzymania jej wykonania,
c) podlega natychmiastowemu wykonaniu, jeśli wobec strony toczy się postępowanie egzekucyjne w zakresie innych należności pieniężnych.


69. Decyzji organu podatkowego może być nadany rygor natychmiastowej wykonalności, gdy:
a) organ podatkowy uprawdopodobni, że zobowiązanie wynikające z decyzji nie zostanie wykonane,
b) organ podatkowy posiada informacje, z których wynika, że strona została prawomocnie skazana za   popełnienie przestępstwa skarbowego,
c) okres do upływu terminu na rozpatrzenie odwołania jest krótszy niż 3 miesiące.

70. Przesłanką wznowienia postępowania podatkowego nie jest:
a) wydanie decyzji w wyniku przestępstwa,
b) wpływ orzeczenia Europejskiego Trybunału Sprawiedliwości na treść wydanej decyzji,
c) wydanie decyzji z naruszeniem przepisów o właściwości.

71. Wznowienie postępowania podatkowego z powodu niezawinionego przez stronę pominięcia jej udziału w postępowaniu następuje:
a) na żądanie strony wniesione w terminie miesiąca od dnia powzięcia wiadomości o wydaniu decyzji,
b) z urzędu  lub na żądanie strony wniesione w terminie 30 dni od dnia ujawnienia faktu pominięcia strony w postępowaniu,
c) tylko na żądanie strony wniesione w okresie miesiąca od dnia, w którym wydana decyzja stała się ostateczna.

72. W postępowaniu podatkowym stwierdza się nieważność decyzji ostatecznej, która:
a) została wydana przez pracownika lub organ podatkowy, który podlega wyłączeniu stosownie do art. 130-132,
b) została wydana bez podstawy prawnej,
c) została wydana w wyniku przestępstwa.

73. Organ podatkowy odmówi wszczęcia postępowania w sprawie stwierdzenia nieważności decyzji ostatecznej, jeżeli:
a) wydanie nowej decyzji orzekającej co do istoty sprawy nie mogłoby nastąpić z uwagi na upływ terminów przewidzianych w art. 68 lub w art. 70 ustawy – Ordynacja podatkowa,
b) w wyniku stwierdzenia nieważności mogłaby zostać wydana wyłącznie decyzja rozstrzygająca istotę sprawy tak jak decyzja dotychczasowa,
c) sąd administracyjny oddalił skargę na tą decyzję.


74. W postępowaniu podatkowym, decyzja ostateczna, na mocy której strona nabyła prawo:
a) nie może zostać uchylona lub zmieniona,
b) może zostać uchylona lub zmieniona za zgodą strony,
c) może zostać uchylona lub zmieniona na niekorzyść strony za jej pisemną zgodą.

75. Z powodu interesu publicznego lub ważnego interesu strony można zmienić lub uchylić ostateczną decyzję w sprawie:
a) ustalenia wysokości zobowiązania podatkowego,
b) odpowiedzialności podatkowej spadkobiercy,
c) rozłożenia na raty zapłaty zaległości podatkowej wraz z odsetkami za zwłokę.

76. W razie niedotrzymania terminu płatności którejkolwiek z rat, na jakie została rozłożona zaległości podatkowa:
a) organ podatkowy wydaje decyzję stwierdzającą wygaśnięcie decyzji w części dotyczącej niezapłaconej w terminie raty,
b) następuje z mocy prawa wygaśnięcie całej decyzji ratalnej,
c) decyzja pozostaje w mocy w zakresie rat, których termin płatności jeszcze nie upływa.

77. W postępowaniu podatkowym, karą porządkową można ukarać:
a) doradcę podatkowego, który będąc pełnomocnikiem strony odmawia przyjęcia pisma,
b) stronę, która bezzasadnie odmawia wyrażenia zgody na przesłuchanie,
c) stronę, która odmawia okazania przedmiotu oględzin bez uzasadnionych powodów.

78. W postępowaniu podatkowym, karę porządkową nakłada się w formie:
a) postanowienia, na które służy zażalenie,
b) postanowienia, na które nie służy zażalenie,
c) decyzji.

79. W postępowaniu podatkowym, o nałożeniu kary porządkowej decyduje:
a) sąd, na wniosek organu prowadzącego postępowanie, 
b) organ podatkowy wyższego stopnia nad organem prowadzącym postępowanie, 
c) organ podatkowy, przed którym toczy się postępowanie.

80. W postępowaniu podatkowym, stronę obciążają koszty:
a) stawiennictwa uczestników postępowania na rozprawę, która nie odbyła się w wyniku nieusprawiedliwionego niestawiennictwa strony, która złożyła wniosek o przeprowadzenie rozprawy,
b) oględzin,
c) wynagrodzenia biegłych i tłumaczy.

81. W postępowaniu podatkowym, stronę obciążają koszty tłumaczenia na język polski:
a) wszystkich dokumentów obcojęzycznych stanowiących akta sprawy, bez względu na to czy zostały przedłożone przez stronę czy zabezpieczone przez organ podatkowy,
b) dokumentacji przedłożonej przez stronę,
c) dokumentacji przedłożonej przez stronę lub jej pełnomocnika, w takim zakresie w jakim organ podatkowy uznaje, że ma ona istotne znaczenie dla ustalenia stanu faktycznego sprawy.

82.  W sprawie kosztów postępowania podatkowego rozstrzyga się:
a) w drodze postanowienia, na które służy zażalenie,
b) w drodze postanowienia, na które nie służy zażalenie,
c) w decyzji kończącej postępowanie.

1. Czynności sprawdzających dokonują:
a) 	organy podatkowe pierwszej instancji, Szef Krajowej Administracji Skarbowej lub organ podatkowy przez niego 	upoważniony,
b) organy podatkowe oraz funkcjonariusze Policji, Agencji Bezpieczeństwa Wewnętrznego, Straży Granicznej lub Centralnego Biura Antykorupcyjnego - w związku z toczącym się postępowaniem,
c) organy podatkowe pierwszej i drugiej instancji.

2.	W ramach czynności sprawdzających organ podatkowy koryguje deklarację, dokonując stosownych poprawek lub uzupełnień, jeżeli zmiana wysokości straty w wyniku tej korekty nie przekracza kwoty:
a)  15 000 zł,
b)  10 000 zł,
c)   5 000 zł.

3. 	Na korektę deklaracji dokonaną przez organ podatkowy w ramach czynności sprawdzających podatnik może wnieść:
a) skargę do organu, który dokonał korekty,
b) sprzeciw do organu, który dokonał korekty,
c) zażalenie do organu wyższego stopnia.

4. 	Termin do wniesienia sprzeciwu na korektę deklaracji dokonaną przez organ podatkowy 
w ramach czynności sprawdzających wynosi:
a) 14 dni od dnia doręczenia uwierzytelnionej kopii skorygowanej deklaracji,
b) 14 dni od dnia doręczenia skorygowanej deklaracji,
c) 7 dni od dnia doręczenia uwierzytelnionej kopii skorygowanej deklaracji. 

5. 	W razie niewniesienia sprzeciwu w terminie ustawowym, korekta deklaracji sporządzona przez organ podatkowy w ramach czynności sprawdzających :
a) wywołuje skutki prawne jak korekta deklaracji złożona przez podatnika,
b) wywołuje skutki prawne jak decyzja ostateczna organu podatkowego,
c) nie wywołuje skutków prawnych, jest natomiast podstawą do przeprowadzenia postępowania podatkowego.

6. 	Organ podatkowy, w ramach czynności sprawdzających, w związku z prowadzoną kontrolą podatkową może zażądać od kontrahentów podatnika wykonujących działalność gospodarczą:
a) osobistego zgłoszenia się w celu złożenia wyjaśnień,
b) przedstawienia dokumentów, w zakresie objętym kontrolą u podatnika, w celu sprawdzenia ich prawidłowości i rzetelności w ramach czynności sprawdzających,
c)  	zgłoszenia się w celu przesłuchania w charakterze świadka.

7. 	W ramach czynności sprawdzających organ podatkowy nie może:
a) przesłuchać świadka w celu zweryfikowania uprawnień podatnika do korzystania z ulg podatkowych,
b) żądać od banków informacji o zdarzeniach stanowiących podstawę do skorzystania z ulg podatkowych wykazanych w złożonej przez podatnika deklaracji,
c) dokonywać oględzin lokalu mieszkalnego podatnika za zgodą podatnika.

8. 	W przypadku wyłączenia organu podatkowego od dokonywania czynności sprawdzających, deklaracja jest składana:
a) w organie podatkowym wyznaczonym do dokonywania czynności sprawdzających, który przekazuje kopię deklaracji do organu podlegającemu wyłączeniu, 
b) w organie podatkowym podlegającym wyłączeniu, który przekazuje deklarację do organu wyznaczonego do dokonywania czynności sprawdzających, pozostawiając jej kopię,
c) równocześnie w organie wyznaczonym do dokonywania czynności sprawdzających i w organie podatkowym podlegającym wyłączeniu.

9. W toku czynności sprawdzających podatnik może działać:
a) 	wyłącznie przez pełnomocnika,
b) 	wyłącznie samodzielnie,
c) 	przez pełnomocnika, chyba że charakter czynności wymaga jej osobistego działania.

10.  Kontrola działalności gospodarczej przedsiębiorców prowadzona jest na zasadach określonych w ustawie 
o swobodzie działalności gospodarczej, chyba że zasady i tryb kontroli wynikają z:
a)  ustawy o Najwyższej Izbie Kontroli,
b)  bezpośrednio stosowanych przepisów powszechnie obowiązującego prawa wspólnotowego,
c)  umów międzynarodowych.

11.  Dowody przeprowadzone w toku kontroli przez organ kontroli z naruszeniem przepisów prawa w zakresie   kontroli działalności gospodarczej przedsiębiorcy, jeżeli miały istotny wpływ na wyniki kontroli:
a) 	stanowią dowód tylko w zakresie w którym przepisy nie zostały naruszone,
b) 	stanowią dowód wyłącznie w postępowaniu karnym lub karnym skarbowym dotyczącym kontrolowanego  przedsiębiorcy,
c) 	nie mogą stanowić dowodu w żadnym postępowaniu administracyjnym, podatkowym,  karnym lub  karnym 	skarbowym dotyczącym kontrolowanego przedsiębiorcy.

12. 	Organy kontroli mogą prowadzić kontrolę przedsiębiorcy:
a) wyłącznie  w siedzibie organu kontroli,
b)  w siedzibie kontrolowanego przedsiębiorcy lub w miejscu wykonywania przez niego działalności   gospodarczej,
c)   wyłącznie w miejscu wykonywaniu działalności przez doradcę podatkowego reprezentującego przedsiębiorcę w trakcie kontroli.


13.  Książka kontroli służy przedsiębiorcy do dokumentowania:
a) 	liczby i czasu trwania kontroli jego działalności  oraz wskazania osoby upoważnionej do reprezentowania go trakcie w kontroli,
b) 	liczby i czasu trwania kontroli jego działalności,
c)	 liczby i czasu trwania kontroli jego działalności oraz wniesionych sprzeciwów.

14. Nie można równocześnie podejmować i prowadzić więcej niż jednej kontroli działalności przedsiębiorcy, z wyjątkiem sytuacji, gdy:
a)	kontrola prowadzona jest na podstawie przepisów ustawy o systemie monitorowania i kontrolowania jakości paliw,
b)	przedsiębiorca wyraził zgodę na równoczesne podjęcie i prowadzenie więcej niż jednej kontroli,
c)	kontrola prowadzona jest w celu ograniczenia skutków finansowych popełnionego przestępstwa skarbowego lub wykroczenia skarbowego.

15. Czas trwania wszystkich kontroli organu kontroli u przedsiębiorcy w jednym roku kalendarzowym 
w odniesieniu do małego przedsiębiorcy nie może  przekraczać:
a) 6 dni roboczych,
b) 12 dni roboczych,
c) 18 dni roboczych.

16.	Zgodnie z ustawą o swobodzie działalności gospodarczej ograniczeń czasu kontroli nie stosuje się 
w przypadku, gdy:
a) kontrola jest prowadzona po uprzednim doręczeniu zawiadomienia o zamiarze wszczęcia kontroli podatkowej,
b) kontrola dotyczy zasadności dokonania zwrotu podatku od towarów i usług przed dokonaniem tego zwrotu,
c) kontrola dotyczy zasadności dokonanego zwrotu podatku od towarów i usług.

17. 	Zgodnie z ustawą o swobodzie działalności gospodarczej organ kontroli rozpatruje sprzeciw przedsiębiorcy wobec podjęcia i wykonywania kontroli w terminie:
a)  3 dni od dnia otrzymania sprzeciwu,
b)  3 dni roboczych od dnia otrzymania sprzeciwu,
c)  7 dni roboczych od dnia otrzymania sprzeciwu.

18. W zakresie nie uregulowanym w ustawie o swobodzie działalności gospodarczej, postępowanie w przedmiocie sprzeciwu przedsiębiorcy wobec podjęcia i wykonywania kontroli, właściwe organy prowadzą na podstawie przepisów:
a)  Kodeksu karnego skarbowego,
b)  Ordynacji podatkowej, 
c)  Kodeksu postępowania administracyjnego.

19. 	Organ podatkowy, w związku z prowadzoną kontrolą podatkową, może zażądać przedstawienia dokumentów, w zakresie objętym kontrolą u podatnika, w celu sprawdzenia ich prawidłowości i rzetelności, od:
a) kontrahentów podatnika będących osobami fizycznymi, 
b) kontrahentów podatnika będących podatnikami podatku od towarów i usług,
c) kontrahentów podatnika wykonujących działalność gospodarczą.

20. 	Kontrolę podatkową organy podatkowe przeprowadzają u:
a) 	podatników, płatników, inkasentów, osób trzecich odpowiedzialnych za zobowiązania  podatkowe,
b)		podatników, płatników, inkasentów, następców prawnych,
c) 	podatników, płatników, inkasentów, następców prawnych, osób trzecich odpowiedzialnych za zobowiązania  podatkowe.

21. 	Celem kontroli podatkowej jest:
a)  sprawdzenie, czy kontrolowani wywiązują się z obowiązków wynikających z przepisów prawa podatkowego, celnego, dewizowego,
b)  sprawdzenie, czy kontrolowani wywiązują się z obowiązków wynikających z przepisów prawa podatkowego i celnego,
c)  sprawdzenie, czy kontrolowani wywiązują się z obowiązków wynikających z przepisów prawa podatkowego.

22. 	Kontrolę podatkową podejmuje się:
a) 	z urzędu lub na wniosek podatnika,
b) 	z urzędu,
c) 	z urzędu, na wniosek podatnika lub na wniosek kontrahentów podatnika.

23. 	Kontrolę podatkową, wszczyna się: 
a) nie wcześniej niż po upływie 7 dni i nie później niż przed upływem 30 dni od dnia doręczenia zawiadomienia o zamiarze wszczęcia kontroli,
b) po upływie 30 dni od dnia doręczenia zawiadomienia o zamiarze wszczęcia kontroli,
c) nie wcześniej niż po upływie 7 dni i nie później niż przed upływem 6 miesięcy od dnia doręczenia zawiadomienia o zamiarze wszczęcia kontroli.

24. 	Zawiadomienie o zamiarze wszczęcia kontroli podatkowej zawiera: 
a) wskazanie zakresu kontroli,
b) imię i nazwisko kontrolującego (kontrolujących), 
c) miejsce prowadzenia czynności kontrolnych.

25. 	Kontrola podatkowa jest przeprowadzana na podstawie imiennego upoważnienia udzielonego przez: 
a) Ministra właściwego do spraw finansów publicznych,, 
b) Szefa Krajowej Administracji Skarbowej,
c) dyrektora izby administracji skarbowej.

26. 	Zakres kontroli podatkowej: 
a) może wykraczać poza zakres wskazany w upoważnieniu do kontroli po warunkiem pisemnego uzupełnienia go przez kontrolującego,
b) nie może wykraczać poza zakres wskazany w upoważnieniu do kontroli,
c) nie może wykraczać poza zakres wskazany w upoważnieniu do kontroli, chyba że przełożony kontrolującego upoważni go do rozszerzenia zakresu kontroli.

27. 	Wszczęcie kontroli podatkowej następuje poprzez:
a) 	doręczenie kontrolowanemu postanowienia o wszczęciu kontroli oraz okazanie legitymacji służbowej,
b) 	doręczenie kontrolowanemu upoważnienia do przeprowadzenia kontroli oraz okazanie legitymacji służbowej,
c) 	doręczenie kontrolowanemu zawiadomienia o wszczęciu kontroli oraz okazanie legitymacji służbowej.

28. 	Organ podatkowy:
a) kontrolę podatkową może zawiesić jeżeli po jej wszczęciu nie zostaną ustalone dane identyfikujące kontrolowanego,
b) kontrolę podatkową może zawiesić jeżeli w okresie 30 dni od dnia jej wszczęcia nie zostaną ustalone dane identyfikujące kontrolowanego,
c) kontroli podatkowej nie może zawiesić.

29. 	Kontrola podatkowa wszczęta w stosunku do przedsiębiorcy :
a) 	podlega umorzeniu w przypadku jeżeli w ciągu 5 lat od dnia wydania postanowienia o zawieszeniu nie    zostaną ustalone dane identyfikujące kontrolowanego,
b)	podlega umorzeniu w przypadku złożenia przez kontrolowanego korekty deklaracji,
c) 	nigdy nie podlega umorzeniu.

30.  W przypadku niezakończenia kontroli podatkowej w terminie wskazanym w upoważnieniu kontrolujący: 
a)  nie ma obowiązku zawiadamiania kontrolowanego, o przedłużeniu terminu zakończenia kontroli, 
b) ma obowiązek zawiadomić na piśmie kontrolowanego, podając przyczyny przedłużenia terminu zakończenia kontroli i wskazując nowy termin jej zakończenia oraz wskazując osoby winne nie zakończenia kontroli w terminie,
c)  ma obowiązek zawiadomić na piśmie kontrolowanego, podając przyczyny przedłużenia terminu zakończenia kontroli i wskazując nowy termin jej zakończenia.

31. Kontrolujący w toku kontroli podatkowej może zwrócić się do kontrolowanego o złożenie oświadczenia 
o stanie majątkowym, jeżeli:
a) zachodzi uzasadnione przypuszczenie, że kontrolowany będący osobą fizyczną nie ujawnił wszystkich obrotów lub przychodów mających znaczenie dla określenia lub ustalenia wysokości zobowiązania podatkowego, 
b) kontrolujący dokonuje czynności polegających na zbywaniu majątku, które mogą utrudnić lub udaremnić egzekucję,
c) kontrolowany trwale nie uiszcza wymagalnych zobowiązań o charakterze publicznoprawnym. 

32.    Kontrolowany w toku kontroli podatkowej:
a) ma obowiązek na żądanie kontrolującego przedstawić nieodpłatnie tłumaczenie na język polski sporządzonej w języku obcym dokumentacji dotyczącej spraw będących przedmiotem kontroli,
b) nie ma obowiązku na żądanie kontrolującego przedstawiania dokumentacji sporządzonej w języku obcym , dotyczącej spraw będących przedmiotem kontroli,
c) ma obowiązek, na żądanie kontrolującego, przedstawić odpłatnie tłumaczenie na język polski sporządzonej w języku obcym dokumentacji dotyczącej spraw będących przedmiotem kontroli.
 
33. Kontrolujący przeprowadzający kontrolę podatkową są uprawnieni do wstępu na teren jednostki kontrolowanej oraz poruszania się po tym terenie:
a) na podstawie przepustki wydanej przez kontrolowanego i nie podlegają rewizji osobistej przewidzianej w regulaminie wewnętrznym kontrolowanego,
b) na podstawie legitymacji służbowej bez potrzeby uzyskiwania przepustki oraz nie podlegają rewizji osobistej przewidzianej w regulaminie wewnętrznym kontrolowanego,
c) na podstawie legitymacji służbowej bez potrzeby uzyskiwania przepustki oraz podlegają rewizji osobistej przewidzianej w regulaminie wewnętrznym kontrolowanego.

34. Kontrolujący mogą w toku kontroli podatkowej dokonać przeszukania lokali mieszkalnych, innych pomieszczeń lub rzeczy:
 a) 	po uzyskaniu zgody prokuratora rejonowego,
 b) 	po uzyskaniu zgody naczelnika urzędu skarbowego,
 c) 	po uzyskaniu zgody dyrektora izby administracji skarbowej.

35. 	Kontrolowanego w toku kontroli podatkowej zawiadamia się o miejscu i terminie przeprowadzenia dowodu z zeznań świadków:
a) 	przynajmniej na 7 dni przed terminem jego przeprowadzenia,
b)  	nie później niż bezpośrednio przed  terminem jego przeprowadzenia,
c)  	przynajmniej na 3 dni przez terminem jego przeprowadzenia.

36.  Ustalenia kontroli podatkowej dokumentowane są w:
a) wyniku kontroli,
b) decyzji,
c) protokole kontroli.

37.  Protokół z kontroli podatkowej powinien zawierać:
a) określenie wysokości zobowiązania podatkowego,
b) pouczenie o prawie złożenia korekty deklaracji,
c) oświadczenie kontrolowanego o stanie majątkowym,

38.  Protokół z kontroli podatkowej powinien zawierać: 
 a) 	pouczenie o obowiązku zawiadomienia organu podatkowego przez kontrolowanego o każdej zmianie swojego adresu dokonanej w ciągu 6 miesięcy od dnia zakończenia kontroli podatkowej, jeżeli w toku kontroli podatkowej ujawniono nieprawidłowości, oraz skutkach niedopełnienia tego obowiązku,
 b) 	pouczenie o obowiązku złożenia korekty deklaracji w przypadku  stwierdzenia nieprawidłowości ,
 c) 	pouczenie o obowiązku ustanowienia pełnomocnika do doręczeń w przypadku wyjazdu za granicę na okres co najmniej 2 miesięcy,

39. 	Kontrolowany, nie zgadzając się z ustaleniami protokołu kontroli podatkowej może złożyć:
a) zażalenie na ustalenia kontroli, wskazując równocześnie stosowne wnioski dowodowe,
b) zastrzeżenia lub wyjaśnienia, wskazując równocześnie stosowne wnioski dowodowe,
c) sprzeciw do ustaleń kontroli, wskazując równocześnie stosowne wnioski dowodowe.

40. Kontrolowany, który nie zgadza się z ustaleniami protokołu kontroli podatkowej może przedstawić zastrzeżenia lub wyjaśnienia w terminie:
a) 21 dni od dnia doręczenia protokołu kontroli,
b) 7 dni od dnia doręczenia protokołu kontroli,
c) 14 dni od dnia doręczenia protokołu kontroli.

41.  Kontrola podatkowa zostaje zakończona:
a) w dniu doręczenia protokołu kontroli,
b) po upływie terminu do złożenia zastrzeżeń i wyjaśnień,
c) w terminie wskazanym w upoważnieniu do kontroli.

1.   Na postanowienie organu podatkowego o odmowie wydania zaświadczenia o treści żądanej przez wnioskodawcę:
a) nie służy żaden środek zaskarżenia,
b) służy zażalenie,
c) służy skarga do organu wyższego stopnia. 

2. 	Zaświadczenie organu podatkowego potwierdza stan faktyczny i prawny:
a) na dzień wskazany przez osobę ubiegającą się o wydanie zaświadczenia,
b) na dzień wydania zaświadczenia,
c) na dzień złożenia wniosku.

3. 	Odmowa wydania zaświadczenia przez organ podatkowy następuje w formie:
a) decyzji,
b) postanowienia,
c) postanowienia stwierdzającego niedopuszczalność wniosku.

4. 	Zaświadczenie o zaległościach podatkowych podatnika zbywającego zorganizowaną część przedsiębiorstwa może zostać wydane:
a) bez zgody podatnika, na wniosek każdej osoby, która ma interes faktyczny lub prawny w uzyskaniu zaświadczenia,
b) na wniosek nabywcy, za zgodą  podatnika,
c) na wniosek podatnika po przedłożeniu umowy sprzedaży zorganizowanej części przedsiębiorstwa sporządzonej w formie aktu notarialnego.


1. Sędziów sądów administracyjnych powołuje do pełnienia urzędu:
a) Prezes Rady Ministrów,
b) Prezydent Rzeczypospolitej Polskiej,
c) Przewodniczący Krajowej Rady Sądownictwa.

2. Zgodnie z ustawą Prawo o postępowaniu przed sądami administracyjnymi orzekanie w sprawach skarg na interpretacje indywidualne przepisów prawa podatkowego:
a) należy do właściwości sądów administracyjnych,
b) nie należy do właściwości sądów administracyjnych,
c) należy do właściwości sądów administracyjnych, jeżeli ta interpretacja nie została uwzględniona w rozstrzygnięciu decyzji, od której wniesiono skargę.

3. Skarga do sądu administracyjnego przysługuje na: 
a) postanowienie o niedopuszczalności odwołania,
b) postanowienie organu odwoławczego przekazujące sprawę organowi podatkowemu pierwszej instancji w celu dokonania wymiaru uzupełniającego,
c) postanowienie o wszczęciu postępowania podatkowego.

4. Spory o właściwość między samorządowymi kolegiami odwoławczymi rozstrzyga:
a) minister sprawiedliwości,
b) minister właściwy do spraw administracji publicznej,
c) sąd administracyjny.

5. Do właściwości sądów administracyjnych należy orzekanie w sprawach skarg na:
a) decyzje, które stały się ostateczne w związku z niezłożeniem odwołania,
b) decyzje administracyjne,
c) interpretacje ogólne.

6. Sąd administracyjny w razie uzasadnionej potrzeby udziela niezbędnych pouczeń co do czynności procesowych i skutków ich zaniedbań stronom występującym w sprawie:
a) samodzielnie, 
b) bez radcy prawnego, 
c) bez doradcy podatkowego.

7. Zgodnie z ustawą Prawo o postępowaniu przed sądami administracyjnymi do rozpoznania sprawy właściwy jest wojewódzki sąd administracyjny, na którego obszarze właściwości:
a) ma siedzibę organ administracji publicznej, którego działalność została zaskarżona,
b) ma siedzibę lub miejsce zamieszkania strona,
c) ma siedzibę organ pierwszej instancji.

8. Naczelny Sąd Administracyjny:
a) podejmuje uchwały mające na celu wyjaśnienie przepisów prawnych, których stosowanie wywołało rozbieżności w orzecznictwie sądów administracyjnych,
b) rozpatruje skargi na decyzje, których treść dotyczy zagadnień prawnych budzących poważne wątpliwości,
c) rozpatruje skargi na decyzje, których treść dotyczy zagadnień prawnych budzących poważne wątpliwości a niezwłoczne rozstrzygnięcie sprawy leży w interesie publicznym.

9. W postępowaniu w sprawie sądowoadministracyjnej stronami są:
a) wyłącznie skarżący oraz jego przedstawiciel,
b) wyłącznie osoba kierująca organem, którego działanie lub bezczynność jest przedmiotem skargi,
c) skarżący oraz organ, którego działanie lub bezczynność lub przewlekle prowadzenie postępowania jest przedmiotem skargi.

10. Wniosek o wyłączenie sądu:
a) strona zgłasza na piśmie w sądzie, w którym sprawa się toczy, wskazując dowody uzasadniające wyłączenie,
b) strona składa na piśmie lub ustnie do protokołu posiedzenia w sądzie, w którym sprawa się toczy, uprawdopodabniając przyczyny wyłączenia,
c)  jest niedopuszczalny i podlega odrzuceniu na posiedzeniu niejawnym.

11. Wojewódzki sąd administracyjny na posiedzeniu jawnym rozstrzyga w składzie:
a) jednego sędziego,
b) trzech sędziów,
c) pięciu sędziów.

12. Pełnomocnik w sprawie sądowoadministracyjnej obowiązany jest dołączyć do akt sprawy pełnomocnictwo z podpisem mocodawcy lub wierzytelny odpis pełnomocnictwa:
a) przy pierwszej czynności procesowej,
b) jedynie na wezwanie sądu w trakcie rozprawy,
c) na żądanie strony przeciwnej.

13. Pełnomocnictwo ogólne lub do prowadzenia poszczególnych spraw sądowoadministracyjnych obejmuje z samego prawa umocowanie do:
a) wszystkich łączących się ze sprawą czynności w postępowaniu, a w tym skargi o wznowienie postępowania,
b) wszystkich łączących się ze sprawą czynności w postępowaniu, z wyjątkiem cofnięcia skargi w całości lub w części,
c) wszystkich łączących się ze sprawą czynności w postępowaniu, wyłączając odbiór kosztów postępowania.

14. Zgodnie z ustawą Prawo o postępowaniu przed sądami administracyjnymi mocodawca stawający jednocześnie z pełnomocnikiem może:
a) tylko prostować oświadczenia pełnomocnika,
b) niezwłocznie prostować lub odwoływać oświadczenia pełnomocnika,
c) niezwłocznie prostować oświadczenia pełnomocnika oraz odwołać oświadczenie pełnomocnika pod warunkiem równoczesnego cofnięcia pełnomocnictwa.

15. Wypowiedzenie pełnomocnictwa przez mocodawcę odnosi skutek prawny w stosunku do sądu administracyjnego:
a) od dnia zawiadomienia go o tym, 
b) w terminie 2 tygodni od zawiadomienia o tym sądu i strony przeciwnej, 
c) od dnia doręczenia stronie przeciwnej tego zawiadomienia przez sąd.

16. Zgodnie z ustawą Prawo o postępowaniu przed sądami administracyjnymi doradca podatkowy, który wypowiedział  pełnomocnictwo:
a) nie jest obowiązany dłużej działać za stronę,
b) jest obowiązany działać za stronę jeszcze przez dwa tygodnie, chyba że mocodawca zwolni go od tego obowiązku,
c) jest obowiązany działać za stronę jeszcze przez trzydzieści dni, chyba że mocodawca zwolni go od tego obowiązku.

17. Uprawnionym do wniesienia skargi do sądu administracyjnego jest:
a) wyłącznie osoba, do której skierowano decyzję lub postanowienie, 
b) każdy, kto ma w tym interes prawny, 
c) każdy, kto ma w tym interes faktyczny lub prawny albo do czyjego interesu działanie organu administracji publicznej się odnosi.

18. Skargę do sądu administracyjnego można wnieść po wyczerpaniu środków zaskarżenia, jeżeli służyły one skarżącemu w postępowaniu przed organem właściwym w sprawie. Przez wyczerpanie środków zaskarżenia należy rozumieć sytuację, w której:
a) organ odwoławczy stwierdził wniesienie odwołania lub zażalenia z uchybieniem terminu,
b) stronie nie przysługuje żaden środek zaskarżenia, 
c) stronie przysługuje wniosek o ponowne rozpatrzenie sprawy, natomiast nie przysługuje odwołanie.

19. Skargę do wojewódzkiego sądu administracyjnego wnosi się: 
a) za pośrednictwem organu, którego działanie lub bezczynność lub przewlekłe prowadzenie postępowania jest są przedmiotem skargi, 
b) bezpośrednio do sądu administracyjnego, 
c) za pośrednictwem organu wyższego stopnia nad organem, którego działanie lub bezczynność są przedmiotem skargi.

20. Skargę do wojewódzkiego sądu administracyjnego wnosi się w terminie: 
a) 14 dni od dnia doręczenia skarżącemu rozstrzygnięcia w sprawie, 
b) 30 dni od dnia, w którym strona dowiedziała się lub mogła się dowiedzieć o treści rozstrzygnięcia w sprawie, 
c) 30 dni od dnia doręczenia skarżącemu rozstrzygnięcia w sprawie.

21. Zgodnie z ustawą Prawo o postępowaniu przed sądami administracyjnymi skarga na pisemną interpretację przepisów prawa podatkowego wydaną w indywidualnej sprawie może być oparta wyłącznie na zarzucie: 
a) naruszenia przepisów postępowania, dopuszczeniu się błędu wykładni lub niewłaściwej oceny co do zastosowania przepisu prawa materialnego, przy czym sąd administracyjny jest związany zarzutami skargi oraz powołaną podstawą prawną, 
b) naruszenia przepisów postępowania, przy czym sąd administracyjny jest związany zarzutami skargi oraz powołaną podstawą prawną, 
c) naruszenia przepisów postępowania lub niewłaściwej oceny co do zastosowania przepisu prawa materialnego, przy czym sąd administracyjny nie jest związany zarzutami skargi oraz powołaną podstawą prawną.

22. Zgodnie z ustawą Prawo o postępowaniu przed sądami administracyjnymi w razie wniesienia skargi do sądu po wszczęciu postępowania administracyjnego w celu zmiany, uchylenia, stwierdzenia nieważności aktu lub wznowienia postępowania:
a) postępowanie sądowe podlega zawieszeniu,
b) sąd odrzuca skargę,
c) skarżący jest zobowiązany cofnąć skargę na wezwanie sądu.

23. W postępowaniu sądowoadministracyjnym sąd odrzuca skargę:
a) wniesioną po upływie terminu do jej wniesienia,
b) jeżeli skarga jest w sposób oczywisty bezzasadna, 
c) jeżeli przed wniesieniem skargi organ administracji wszczął postępowanie w sprawie stwierdzenia nieważności zaskarżonej decyzji.

24. Cofnięcie skargi w postępowaniu przed sądem administracyjnym:
a) nie jest wiążące dla sądu administracyjnego,
b) sąd uzna za niedopuszczalne, jeżeli zmierza ono do obejścia prawa lub spowodowałoby utrzymanie w mocy aktu lub czynności dotkniętych wadą nieważności,
c) jest bezwzględnie wiążące dla sądu.

25. Sąd administracyjny zarządza odbycie całego posiedzenia lub jego części przy drzwiach zamkniętych:
a) na wniosek strony, jeżeli wymaga tego ochrona życia prywatnego strony lub inny ważny interes prywatny,
b) na każde żądanie strony, 
c) w każdym przypadku - na zgodny wniosek stron. 

26. Zgodnie z ustawą Prawo o postępowaniu przed sądami administracyjnymi nieobecność stron lub ich pełnomocników na rozprawie:
a) zobowiązuje przewodniczącego do zamknięcia rozprawy,
b) nie wstrzymuje rozpoznania sprawy,
c) powoduje odroczenie terminu rozpoznania sprawy.

27. Zgodnie z ustawą Prawo o postępowaniu przed sądami administracyjnymi od orzeczeń przewodniczącego wydanych w toku rozprawy strony mogą odwołać się:
a) do czasu zamknięcia rozprawy, do sądu orzekającego,
b) do przewodniczącego wydziału sądu administracyjnego, w terminie do 7 dni od zamknięcia rozprawy,
c) do sądu orzekającego, w dniu rozprawy, w godzinach pracy sądu.

28. Celem postępowania mediacyjnego w postępowaniu przed sądem administracyjnym jest:
a) 	zawarcie ugody administracyjnej między stroną skarżącą i organem,
b)	ustalenie istnienia ważnego interesu strony lub interesu publicznego jako przesłanki uwzględnienia skargi przez sąd,
c)	wyjaśnienie i rozważenie okoliczności faktycznych i prawnych sprawy oraz przyjęcie przez strony ustaleń co do sposobu jej załatwienia w granicach obowiązującego prawa.

29. Sprawa sądowoadministracyjna może być rozpoznana w trybie uproszczonym, jeżeli:
a) decyzja lub postanowienie są dotknięte wadą nieważności, o której mowa w art. 156 § 1 Kodeksu postępowania administracyjnego lub w innych przepisach albo wydane zostały z naruszeniem prawa dającym podstawę do wznowienia postępowania,
b) decyzja lub postanowienie są dotknięte wadą nieważności albo wydane zostały z naruszeniem prawa dającym podstawę do wznowienia postępowania, a wartość przedmiotem sporu nie przekracza kwoty 10 000 zł,
c) decyzja lub postanowienie są dotknięte wadą nieważności, o której mowa w art. 156 § 1 Kodeksu postępowania administracyjnego lub w innych przepisach albo wydane zostały z naruszeniem prawa dającym podstawę do wznowienia postępowania, a wartość przedmiotem sporu nie przekracza kwoty 100 000 zł.

30. W trybie uproszczonym sąd rozpoznaje sprawy na posiedzeniu:
a) jawnym w składzie jednego sędziego,
b) niejawnym w składzie trzech sędziów, 
c) niejawnym w składzie jednego sędziego.

31. Jeżeli rozstrzygnięcie sprawy zależy od wyniku innego toczącego się postępowania przed Trybunałem
        Konstytucyjnym lub Trybunałem Sprawiedliwości Unii Europejskiej, sąd:
a) może zawiesić postępowanie z urzędu,
b) zawiesza postępowanie z urzędu, 
c) zawiesza postępowanie na zgodny wniosek stron.

32. Wojewódzki sąd administracyjny rozstrzyga:
a) wyłącznie w granicach określonych w skardze,
b) w granicach danej sprawy nie będąc jednak związany zarzutami i wnioskami skargi oraz powołaną podstawą prawną,
c) w granicach danej sprawy nie będąc jednak związany zarzutami i wnioskami skargi oraz powołaną podstawą prawną, z wyjątkiem skargi na pisemną interpretację przepisów prawa podatkowego wydaną w indywidualnej sprawie, opinię zabezpieczającą i odmowę wydania opinii zabezpieczającej.

33. W sprawach, w których skargę oddalono uzasadnienie wyroku sąd administracyjny pierwszej instancji sporządza:
a) z urzędu w terminie 14 dni od dnia ogłoszenia wyroku,
b) w terminie 7 dni od dnia zgłoszenia wniosku strony,
c) w terminie 14 dni od dnia zgłoszenia wniosku strony.

34. Sąd uwzględniając skargę na decyzję lub postanowienie stwierdza nieważność decyzji, jeżeli stwierdzi:
a) naruszenie prawa materialnego, które miało wpływ na wynik sprawy,
b) naruszenie prawa dające podstawę do wznowienia postępowania administracyjnego,
c) istnienie przyczyn określonych w art. 156 Kpa lub w innych przepisach.

35. Zgodnie z ustawą Prawo o postępowaniu przed sądami administracyjnymi, w przypadku uchylenia decyzji lub postanowienia w całości lub w części z powodu naruszenia prawa materialnego które miało wpływ na wynik sprawy, jeżeli jest to uzasadnione okolicznościami sprawy, sąd:
a) zobowiązuje organ do wydania w określonym terminie decyzji lub postanowienia wskazując sposób załatwienia sprawy lub jej rozstrzygnięcie, chyba że rozstrzygnięcie pozostawiono uznaniu organu,
b) może zobowiązać  organ do wydania w określonym terminie decyzji lub postanowienia wskazując sposób załatwienia sprawy lub jej rozstrzygnięcie,
c) przekazuje sprawę do ponownego rozpatrzenia przez organ nie  wskazując mu sposobu załatwienia sprawy lub jej rozstrzygnięcie.

36. Sąd uwzględniając skargę na interpretację indywidualną przepisów prawa podatkowego:
a) uchyla interpretację,
b) uchyla interpretację i orzeka co do istoty w zakresie prawidłowości stanowiska zawartego we wniosku o interpretację,
c) stwierdza nieważność interpretacji.


37. W razie nieuwzględnienia skargi sąd administracyjny:
a) oddala skargę,
b) odrzuca skargę,
c) umarza postępowanie.

38. Zgodnie z ustawą Prawo o postępowaniu przed sądami administracyjnymi sąd wydaje postanowienie o umorzeniu postępowania:
a) jeżeli skarżący skutecznie cofnął skargę,
b) w razie nieuwzględnienia skargi, 
c) w razie wniesienia skargi po terminie.

39. Od wydanego przez wojewódzki sąd administracyjny wyroku lub postanowienia kończącego postępowanie w sprawie przysługuje:
a) skarga kasacyjna do Naczelnego Sądu Administracyjnego, 
b) skarga kasacyjna do Naczelnego Sądu Administracyjnego po uprzednim wezwaniu wojewódzkiego sądu administracyjnego do usunięcia naruszenia prawa, 
c) rewizja nadzwyczajna do Sądu Najwyższego.

40. Wyrok wojewódzkiego sądu administracyjnego może być zaskarżony z powodu:
a) naruszenia prawa materialnego przez błędną jego wykładnię lub niewłaściwe zastosowanie,
b) wszelkiego naruszenia przepisów postępowania, 
c) naruszenia prawa materialnego, jeżeli uchybienie to mogło mieć istotny wpływ na wynik sprawy.

41. Skargę kasacyjną wnosi się do sądu, który wydał zaskarżony wyrok lub postanowienie, w terminie:
a) czternastu dni od dnia doręczenia stronie odpisu orzeczenia z uzasadnieniem,
b) trzydziestu dni od dnia doręczenia stronie odpisu orzeczenia,
c) trzydziestu dni od dnia doręczenia stronie odpisu orzeczenia z uzasadnieniem.

42. Zgodnie z ustawą Prawo o postępowaniu przed sądami administracyjnymi, jeżeli przed przedstawieniem skargi kasacyjnej Naczelnemu Sądowi Administracyjnemu wojewódzki sąd administracyjny stwierdzi, że w sprawie zachodzi nieważność postępowania albo podstawy skargi kasacyjnej są oczywiście usprawiedliwione:
a) uchyla zaskarżony wyrok lub postanowienie i na tym samym posiedzeniu ponownie rozpoznaje sprawę,
b) uchyla zaskarżony wyrok i umarza postępowanie,
c) stwierdza nieważność postępowania i na tym samym posiedzeniu ponownie rozpoznaje sprawę.

43. Naczelny Sąd Administracyjny w razie uwzględnienia skargi kasacyjnej, uchylając zaskarżone orzeczenie: 
a) może rozpoznać skargę, jeżeli uzna, że istota sprawy jest dostatecznie wyjaśniona, a nie naruszono przepisów postępowania, które mogły mieć wpływ na wynik sprawy,
b) może rozpoznać skargę, jeżeli nie naruszono przepisów postępowania, które mogły mieć istotny wpływ na wynik sprawy, a zachodzi jedynie naruszenie przepisów prawa materialnego,
c) rozpoznaje skargę, jeżeli uzna, że istota sprawy jest dostatecznie wyjaśniona.

44. Ustanowienie w ramach prawa pomocy w postępowaniu sądowoadministracyjnym doradcy podatkowego: 
a) stanowi uprawnienie strony do udzielenia pełnomocnictwa wyznaczonemu doradcy podatkowemu z obowiązkiem poniesienia przez nią wynagrodzenia i wydatków doradcy podatkowego, 
b) zobowiązuje stronę do udzielenia pełnomocnictwa wyznaczonemu doradcy podatkowemu z obowiązkiem poniesienia przez nią połowy wynagrodzenia i wydatków doradcy podatkowego, 
c) zwalnia stronę z ponoszenia przez nią wynagrodzenia i wydatków doradcy podatkowego.

45. Można żądać wznowienia postępowania sądowoadministracyjnego zakończonego prawomocnym orzeczeniem w razie:
a) późniejszego wykrycia takich okoliczności faktycznych lub środków dowodowych, które mogłyby mieć wpływ na wynik sprawy, a z których strona nie mogła skorzystać w poprzednim postępowaniu,
b) naruszenia przez sąd prawa materialnego przez błędną jego wykładnię lub niewłaściwe zastosowanie,
c) naruszenia przepisów postępowania, jeżeli uchybienie to mogło mieć istotny wpływ na wynik sprawy.

46. Wysokość oraz szczegółowe zasady pobierania wpisu od pism wszczynających postępowanie przed sądem administracyjnym określa:
a) Prezes Naczelnego Sądu Administracyjnego, w drodze zarządzenia,
b) Prezydent Rzeczypospolitej Polskiej, w drodze rozporządzenia,
c) Rada Ministrów, w drodze rozporządzenia.


47. Na postanowienie referendarza sądowego o przyznaniu wynagrodzenia doradcy podatkowemu za zastępstwo prawne wykonane na zasadzie prawa pomocy oraz o zwrocie niezbędnych udokumentowanych wydatków doradca podatkowy może wnieść do właściwego wojewódzkiego sądu administracyjnego:
a) sprzeciw w terminie 7 dni od dnia doręczenia postanowienia,
b) zażalenie w terminie 7 dni od dnia doręczenia postanowienia, 
c) skargę w terminie 30 dni od dnia doręczenia postanowienia.

48. Zgodnie z ustawą Prawo o postępowaniu przed sądami administracyjnymi termin do załatwienia sprawy przez organ administracji określony w przepisach prawa lub wyznaczony przez sąd liczy się od dnia:
a) doręczenia akt organowi,
b) ogłoszenia sentencji wyroku na rozprawie,
c) 30 dni od dnia uprawomocnienia się orzeczenia sądu.

49. 	Akty lub czynności z zakresu administracji publicznej dotyczące uprawnień lub obowiązków wynikających z przepisów 	prawa, podjęte w ramach postępowań, o których mowa w dziale V w rozdziale 1 ustawy z dnia 16 listopada 2016 r. o 	Krajowej Administracji Skarbowej:
a)	nie są objęte kontrolą sądów administracyjnych,
b)	 są objęte kontrolą sądów administracyjnych, po uprzednim wezwaniu na piśmie właściwego organu do usunięcia naruszenia 	prawa,
c) 	są objęte kontrolą sądów administracyjnych, po wyczerpaniu środków zaskarżenia przez skarżącego.

50. 	Jeżeli organ nie przekazał sądowi administracyjnemu skargi mimo wymierzenia grzywny, sąd:
a) 	z urzędu rozpoznaje sprawę na podstawie odpisu skargi,
b) 	może na żądanie skarżącego rozpoznać sprawę na podstawie nadesłanego odpisu skargi, gdy stan faktyczny i prawny 	przedstawiony w skardze nie budzi uzasadnionych wątpliwości. 
c) 	może rozpoznać skargę, pod warunkiem, że skarżący złożył odpis skargi, zgłaszając jednocześnie wątpliwości,  co do stanu 	faktycznego i prawnego sprawy.

1. Wszczęcie egzekucji administracyjnej następuje z chwilą:
a) doręczenia zobowiązanemu pisemnego upomnienia zawierającego wezwanie do zapłaty zaległości,
b) doręczenia dłużnikowi zajętej wierzytelności zawiadomienia o zajęciu wierzytelności lub prawa majątkowego, jeżeli to doręczenie nastąpiło przed doręczeniem zobowiązanemu odpisu tytułu wykonawczego,
c) wyłącznie z chwilą doręczenia zobowiązanemu odpisu tytułu wykonawczego.

2. Postępowanie egzekucyjne dotyczące objętego tytułem wykonawczym obowiązku, który przeszedł na osobę trzecią może być kontynuowane na podstawie tytułu wykonawczego wystawionego na:
a) zobowiązanego,
b) zobowiązanego, o ile postępowanie to dotyczy środków egzekucyjnych zastosowanych przed przejściem obowiązków na osobę trzecią,
c) osobę trzecią.

3. Zgodnie z ustawą o postępowaniu egzekucyjnym w administracji osobie, której żądanie wyłączenia rzeczy lub prawa majątkowego nie zostało uwzględnione w ostatecznym postanowieniu organu przysługuje:
a) skarga do sądu administracyjnego,
b) prawo żądania zwolnienia rzeczy lub prawa majątkowego w trybie przepisów Kodeksu postępowania cywilnego,
c) skarga do Ministra Finansów.

4. Zajęcie wierzytelności z rachunku bankowego w postępowaniu egzekucyjnym w administracji jest skuteczne:
a) w odniesieniu do wszystkich rachunków bankowych zobowiązanego, niezależnie od tego, czy organ egzekucyjny wskazał ich numery w zawiadomieniu, z wyjątkiem rachunku bankowego prowadzonego dla zobowiązanego i jego małżonka,
b) w odniesieniu do wszystkich rachunków bankowych zobowiązanego, również w odniesieniu do rachunków bankowych prowadzonych dla kilku osób fizycznych, których zobowiązany jest współwłaścicielem, niezależnie od tego, czy organ egzekucyjny wskazał ich numery w zawiadomieniu o zajęciu,
c) tylko w odniesieniu do tych rachunków, których numery zostały wskazane przez organ egzekucyjny w zawiadomieniu o zajęciu wierzytelności z rachunku bankowego.

5. Egzekucja z majątku wspólnego zobowiązanego i jego małżonka, oraz z ich majątków osobistych jest prowadzona na podstawie:
a) tytułu wykonawczego wystawionego na zobowiązanego,
b) tytułu wykonawczego wystawionego na oboje małżonków,
c) dwóch odrębnych tytułów wykonawczych wystawionych na zobowiązanego i na małżonka zobowiązanego.

6. Organem egzekucyjnym w administracyjnym postępowaniu egzekucyjnym jest:
a) 	naczelnik urzędu skarbowego,
b) 	naczelnik urzędu celno-skarbowego,
c) 	komornik skarbowy.

7. Zgodnie z ustawą o postępowaniu egzekucyjnym w administracji zajęcie ruchomości następuje przez:
a) wpisanie ruchomości do protokołu zajęcia i podpisanie protokołu przez poborcę skarbowego,
b) powiadomienie zobowiązanego o zamiarze podjęcia czynności zmierzających do zajęcia ruchomości,
c) doręczenie zobowiązanemu odpisu protokołu zajęcia.

8. Uprawnienie organu egzekucyjnego do przeprowadzenia kontroli realizacji zastosowanego w postępowaniu egzekucyjnym środka egzekucyjnego:
a) obejmuje wszystkie podmioty będące dłużnikiem zajętej wierzytelności,
b) nie obejmuje banków i organów rentowych,
c) nie obejmuje banków.

9. Dyrektor oddziału Zakładu Ubezpieczeń Społecznych, w egzekucji administracyjnej należności pieniężnych z tytułu składek na ubezpieczenia społeczne, jest organem egzekucyjnym uprawnionym do stosowania:
a) wszystkich środków egzekucyjnych, z wyjątkiem egzekucji z nieruchomości,
b) wyłącznie ze świadczeń z ubezpieczenia społecznego,
c) z wynagrodzenia za pracę, ze świadczeń z ubezpieczenia społecznego, z renty socjalnej, z wierzytelności pieniężnych oraz z rachunków bankowych.

10. W sytuacji, gdy z rzeczy została przeprowadzona egzekucja przez sprzedaż ruchomości:
a) wyłączenie spod egzekucji wymaga zgody wierzyciela,
b) nie może być zgłoszone żądanie wyłączenia tej rzeczy spod egzekucji,
c) służy jedynie prawo wniesienia skargi do sądu administracyjnego.

11. Organ egzekucyjny zezwoli osobie przeprowadzającej czynności egzekucyjne na dokonanie czynności egzekucyjnej w dni wolne od pracy lub w porze nocnej pomiędzy godziną 21.00 a 7.00 jeżeli:
a) takie postępowanie jest uzasadnione z przyczyn technicznych,
b) cel egzekucji tego wymaga,
c) inne obowiązki uniemożliwiają mu wykonanie tych czynności w godzinach pracy.

12. Koszty egzekucyjne obejmują:
a) wydatki egzekucyjne i opłatę komorniczą,
b) koszty upomnienia, opłaty za czynności egzekucyjne i wydatki egzekucyjne,
c) wydatki egzekucyjne, opłaty za czynności egzekucyjne i opłatę manipulacyjną.

13. Właściwość miejscową organu egzekucyjnego w egzekucji należności pieniężnych z nieruchomości, co do zasady ustala się według:
a) miejsca zamieszkania lub siedziby zobowiązanego,
b) miejsca jej położenia,
c) miejsca pobytu zobowiązanego.

14. W postępowaniu egzekucyjnym w administracji obowiązek uiszczenia opłaty manipulacyjnej powstaje:
a) zawsze z chwilą doręczenia zobowiązanemu odpisu tytułu wykonawczego,
b) z chwilą doręczenia zobowiązanemu odpisu tytułu wykonawczego, chyba że pierwszą czynnością egzekucyjną jest zajęcie wierzytelności pieniężnej lub innego prawa majątkowego,
c) zawsze równocześnie z obowiązkiem uiszczenia opłaty za zajęcie.

15. W postępowaniu egzekucyjnym w administracji z rachunku bankowego zajętego w celu zabezpieczenia:
a) nie mogą być dokonywane żadne wypłaty,
b) wypłaty mogą być dokonywane za zgodą organu egzekucyjnego, po przedstawieniu przez zobowiązanego wiarygodnych dokumentów świadczących o konieczności poniesienia wydatków dla wykonywania działalności gospodarczej,
c) wypłaty mogą być dokonywane za zgodą organu egzekucyjnego, po przedstawieniu przez zobowiązanego  dokumentów świadczących o konieczności poniesienia wydatków niezbędnych  na utrzymanie zobowiązanego i jego rodziny.

16. Jeżeli organ egzekucyjny nie jest jednocześnie wierzycielem, wniosek o obciążenie nieruchomości hipoteką przymusową składa:
a) organ egzekucyjny na wniosek wierzyciela,
b) organ egzekucyjny,
c) wierzyciel.

17. Organ egzekucyjny dokonuje zabezpieczenia należności pieniężnej:
a) w każdej sytuacji na żądanie wierzyciela,
b) jeżeli brak zabezpieczenia mógłby utrudnić lub udaremnić egzekucję,
c) tylko na żądanie organu nadzoru.

18. Sprzedaż nieruchomości przez zobowiązanego po jej zajęciu w administracyjnym postępowaniu egzekucyjnym:
a) powoduje konieczność unieważnienia czynności sprzedaży,
b) nie ma wpływu na dalsze postępowanie egzekucyjne,
c) powoduje odstąpienie przez organ egzekucyjny od egzekucji z tej nieruchomości.

19. W postępowaniu egzekucyjnym w administracji zajęcie wynagrodzenia za pracę jest dokonane z chwilą:
a) doręczenia zobowiązanemu odpisu tytułu wykonawczego, jeżeli zajęcie rachunku bankowego jest pierwszą czynnością egzekucyjną,
b) doręczenia pracodawcy zawiadomienia o zajęciu,
c) doręczenia pracodawcy zawiadomienia o zajęciu i powiadomienia zobowiązanego o zajęciu.

20. W postępowaniu egzekucyjnym w administracji jeżeli zobowiązany nie zgadza się z oszacowaniem wartości ruchomości dokonanych przez biegłego skarbowego może:
a) złożyć skargę na oszacowanie wartości ruchomości,
b) wystąpić z wnioskiem o dokonanie oszacowania wartości ruchomości przez biegłego sądowego,
c) wnieść do organu nadzoru zażalenie na oszacowanie wartości ruchomości.

21. Zajęte ruchomości, które nie zostały sprzedane przez organ egzekucyjny: 
a) podlegają zniszczeniu komisyjnemu,
b) są zwracane zobowiązanemu,
c) są przekazywane nieodpłatnie jednostkom organizacyjnym ochrony zdrowia i pomocy społeczne, placówkom oświatowym, instytucjom kultury oraz organizacjom charytatywnym, jeżeli mogą być przez te podmioty wykorzystane przy realizacji ich zadań statutowych.

22. Koszty egzekucyjne obciążają wierzyciela: 
a) zawsze w przypadku, gdy wszczęcie i prowadzenie egzekucji było niezgodne z prawem,
b) jeżeli zobowiązany wykaże, że nie jest w stanie ponieść kosztów egzekucyjnych, bez znacznego uszczerbku dla swojej sytuacji finansowej,
c) jeżeli koszty nie mogą być ściągnięte od zobowiązanego.

23. Stwierdzenie nabycia w postępowaniu egzekucyjnym prawa własności następuje w drodze:
a) 	decyzji,
b) 	postanowienia,
c) 	zaświadczenia organu egzekucyjnego.

24. W razie utraty przez zobowiązanego zdolności do czynności prawnych i braku jego przedstawiciela ustawowego:
a) organ egzekucyjny umarza postępowanie egzekucyjne, po uzyskaniu stanowiska wierzyciela,
b) organ egzekucyjny wstrzymuje czynności egzekucyjne,
c) postępowanie egzekucyjne ulega zawieszeniu.

25. W postępowaniu egzekucyjnym w administracji przeszukanie odzieży na osobie zobowiązanego jest dokonywane:
a) przez komisję powołaną przez organ egzekucyjny,
b) jedynie w asyście Policji, 
c) na pisemne polecenie organu egzekucyjnego.

26. Postępowanie egzekucyjne umarza się:
a) w przypadku odroczenia terminu wykonania obowiązku,
b) jeżeli obowiązek został wykonany przed wszczęciem postępowania,
c) w przypadku stwierdzenia, że w postępowaniu egzekucyjnym dotyczącym należności pieniężnej uzyska się kwotę nieznacznie przewyższającą wydatki egzekucyjne.

27. Skarga na czynności egzekucyjne organu egzekucyjnego lub egzekutora przysługuje:
a) wyłącznie zobowiązanemu,
b) także podmiotowi, którego interes prawny został naruszony,
c) organowi zainteresowanemu w wykonaniu obowiązku. 

28. Organ egzekucyjny może umorzyć w całości lub w części przypadające na jego rzecz koszty egzekucyjne:
a) ze względu na ważny interes zobowiązanego,
b) jeżeli za umorzeniem przemawia ważny interes publiczny,
c) jeżeli zobowiązany wpłacił egzekwowaną zaległość na konto wierzyciela.

29. Osobie niebędącej zobowiązanym, która rości sobie prawo do rzeczy zajętej w postępowaniu egzekucyjnym służy prawo:
a) wniesienia zażalenia na czynność egzekucyjną,
b) wystąpienia do organu egzekucyjnego z żądaniem wyłączenia spod egzekucji tej rzeczy,
c) wniesienia skargi na czynności egzekucyjne organu egzekucyjnego.

30. Organ egzekucyjny może stosować:
a) kilka sposobów zabezpieczenia,
b) jeden sposób zabezpieczenia,
c) wyłącznie sposób zabezpieczenia wskazany przez wierzyciela w zarządzeniu zabezpieczenia.

31. W przypadku zawieszenia postępowania egzekucyjnego organ egzekucyjny może uchylić dokonane czynności egzekucyjne, jeżeli:
a) jest to uzasadnione ważnym  interesem zobowiązanego, interes wierzyciela nie stoi temu na przeszkodzie, a osoby trzecie na skutek tych czynności nie nabyły praw,
b) przemawia za tym ważny interes publiczny, a osoby trzecie na skutek tych czynności nie nabyły praw,
c) zobowiązany przedstawi dokumenty świadczące o konieczności poniesienia wydatków związanych z prowadzoną działalnością gospodarczą.

32. Organ egzekucyjny, w celu sprzedaży ruchomości zajętych w postępowaniu egzekucyjnym, organizuje, za zgodą wierzyciela i zobowiązanego, przetarg ofert, gdy: 
a) zachodzi uzasadnione przypuszczenie, że w wyniku sprzedaży w drodze licytacji publicznej nie uzyska się korzystnej ceny,
b) zachodzi obawa, że w wyniku sprzedaży w drodze licytacji publicznej nie uzyska się kwoty przewyższającej wydatki egzekucyjne,
c) ruchomość nie została sprzedana w drodze licytacji publicznej.

33. Zajęte w postępowaniu zabezpieczającym pieniądze na okres 4 miesięcy, na wniosek zobowiązanego wpłaca się:
a) do depozytu organu egzekucyjnego,
b) do depozytu sądowego,
c)  na rachunek lokaty terminowej.

34. Na postanowienie w sprawie nałożenia kary pieniężnej w postępowaniu egzekucyjnym w administracji:
a) przysługują zarzuty,
b) nie przysługuje środek zaskarżenia,
c) przysługuje zażalenie.

35. Wysokość kaucji jako zabezpieczenia należności pieniężnej w postępowaniu zabezpieczającym określa:
a) wierzyciel,
b) organ egzekucyjny na wniosek wierzyciela,
c) organ egzekucyjny.

36. Na osobę, która wbrew ciążącemu na niej obowiązkowi odmawia udzielenia organowi egzekucyjnemu informacji lub wyjaśnień niezbędnych do prowadzenia egzekucji albo udziela fałszywych informacji lub wyjaśnień, może być nałożona kara:
a) maksymalnie do wysokości najniższego wynagrodzenia,
b) do wysokości 4 000 zł,
c) do wysokości 3 800 zł.

37. Zobowiązany może dochodzić odszkodowania za szkody wyrządzone przez organ egzekucyjny wskutek niezgodnego z przepisami prawa wszczęcia lub prowadzenia postępowania egzekucyjnego:
a) w postępowaniu administracyjnym przed organem nadzoru nad organem egzekucyjnym, po okazaniu dowodów potwierdzających poniesienie szkody,
b) na podstawie przepisów Kodeksu cywilnego,
c) w postępowaniu karnym.

38. Zajęcie zabezpieczające może dotyczyć:
a) nieruchomości,
b) praw zwolnionych z egzekucji,
c) udziału w spółce z ograniczoną odpowiedzialnością.

39. Uprawnionym do żądania wykonania w drodze egzekucji administracyjnej obowiązków wynikających z decyzji lub postanowień naczelnika urzędu celno-skarbowego jest właściwy:
a) naczelnik urzędu celno-skarbowego,
b) naczelnik urzędu skarbowego,
c) organ egzekucyjny.


40. Zgodnie z ustawą o postępowaniu egzekucyjnym w administracji, wierzyciel powinien podjąć czynności zmierzające do zastosowania środków egzekucyjnych:
a) w terminie 7 dni od upływu terminu wykonania obowiązku,
b) w razie uchylania się zobowiązanego od wykonania obowiązku,
c) w przypadku ważnego interesu publicznego.  

41. Zgodnie z ustawą o postępowaniu egzekucyjnym w administracji, wierzyciel może podejmować działania informacyjne wobec zobowiązanego zmierzające do dobrowolnego wykonania przez niego obowiązku:
a) przed podjęciem czynności zmierzających do zastosowania środków egzekucyjnych,
b) na każdym etapie postępowania egzekucyjnego,
c) po doręczeniu upomnienia.

42. Zgodnie z ustawą o postępowaniu egzekucyjnym w administracji, wierzyciel może odstąpić od czynności zmierzających do zastosowania środków egzekucyjnych:
a) w oparciu o zasadę uznania administracyjnego,
b) na wniosek zobowiązanego o niewszczynanie egzekucji,
c) wyłącznie w sytuacjach określonych w przepisach prawnych.

43. Organ egzekucyjny stosuje środki egzekucyjne przewidziane w ustawie o postępowaniu egzekucyjnym w administracji:
a) wyłącznie wskazane przez wierzyciela we wniosku o wszczęcie egzekucji,
b) prowadzące bezpośrednio do wykonania obowiązku, a spośród kilku takich środków – środki najmniej uciążliwe dla zobowiązanego,
c) generujące najniższe koszty egzekucyjne w oparciu o szacunki tego organu.

44. Nie podlegają egzekucji administracyjnej:
a) kwoty otrzymane przez zobowiązanego z tytułu nieobowiązkowych ubezpieczeń majątkowych,
b) środek transportu wykorzystywany do pracy zarobkowej wykonywanej osobiście przez zobowiązanego,
c) komputer i urządzenia peryferyjne niezbędne do pracy zarobkowej wykonywanej osobiście przez zobowiązanego.

45. Wynagrodzenie ze stosunku pracy podlega egzekucji w ramach postępowania egzekucyjnego w administracji w zakresie określonym w przepisach:
a) Kodeksu pracy,
b) Kodeksu postępowania cywilnego,
c) Kodeksu postępowania administracyjnego.

46. Organ egzekucyjny może zwolnić z egzekucji określone składniki majątkowe zobowiązanego:
a) jeżeli zobowiązany uzyskał na to zgodę wierzyciela,
b) ze względu na ważny interes zobowiązanego,
c) jeżeli interes zobowiązanego jest ważniejszy od interesu publicznego.

47. Jeżeli wierzyciel jest zobligowany do przesłania zobowiązanemu pisemnego upomnienia, zawierającego wezwanie do wykonania obowiązku z zagrożeniem skierowania sprawy na drogę postępowania egzekucyjnego, to postępowanie egzekucyjne może być wszczęte:
a) po upływie 7 dni od dnia doręczenia tego upomnienia,
b) w przypadku braku odpowiedzi zobowiązanego na to upomnienie w ciągu 7 dni od dnia jego doręczenia,
c) niezwłocznie po doręczeniu upomnienia w przypadku ważnego interesu publicznego.   

48. Zastosowanie środka egzekucyjnego w postępowaniu egzekucyjnym:
a) powoduje brak możliwości wymierzenia kary w postępowaniu karnym, w sprawach o wykroczenia lub dyscyplinarnym za niewykonanie obowiązku,
b) nie stoi na przeszkodzie wymierzeniu kary w postępowaniu karnym, w sprawach o wykroczenia lub dyscyplinarnym za niewykonanie obowiązku,
c) nie stoi na przeszkodzie wymierzeniu kary wyłącznie w postępowaniu karnym.

49. Wstrzymanie przez właściwego dyrektora izby administracji skarbowej postępowania egzekucyjnego prowadzonego przez naczelnika urzędu skarbowego może nastąpić:
a) na wniosek zobowiązanego,
b) wniosek wierzyciela,
c) z urzędu.


50. W przypadku utraty tytułu wykonawczego po wszczęciu egzekucji administracyjnej:
a) postępowanie egzekucyjne umarza się,
b) wierzyciel ponownie wydaje tytuł wykonawczy po uprzednim wydaniu postanowienia o utracie pierwotnego tytułu wykonawczego,
c) postępowanie egzekucyjne zawiesza się do czasu odzyskania tytułu wykonawczego.
 
51. Zgodnie z ustawą o postępowaniu egzekucyjnym w administracji wierzyciel wskazuje w tytule wykonawczym:
a) kwotę wyegzekwowanych należności,
b) wysokość kosztów egzekucyjnych,
c) podstawę prawną obowiązku podlegającego egzekucji.

52. Administracyjny organ egzekucyjny bada z urzędu:
a) zasadność obowiązku objętego tytułem wykonawczym,
b) dopuszczalność egzekucji administracyjnej,
c) wymagalność obowiązku objętego tytułem wykonawczym.
 
53. Organ egzekucyjny lub egzekutor doręcza zobowiązanemu odpis tytułu wykonawczego:
a) przed przystąpieniem do czynności egzekucyjnych,
b) przystępując do każdej czynności egzekucyjnej,
c) przystępując do czynności egzekucyjnych, o ile odpis tytułu wykonawczego nie został już wcześniej doręczony.    

54. Podstawą zarzutu w sprawie prowadzenia egzekucji administracyjnej może być:
a) zapłata dochodzonej należności po wszczęciu egzekucji,
b) błąd co do osoby zobowiązanego,
c) wystąpienie z wnioskiem o rozłożenie egzekwowanej należności na raty.

55. Zgłoszenie przez zobowiązanego zarzutu w sprawie prowadzenia egzekucji administracyjnej z uwagi na nieistnienie obowiązku zawiesza postępowanie egzekucyjne:
a) w każdym przypadku, do czasu wydania ostatecznego postanowienia w przedmiocie zgłoszonego zarzutu,
b) tylko na okres 14 dni, chyba że w tym czasie organ nadzoru wstrzyma postępowanie egzekucyjne,
c) o ile wierzyciel po otrzymaniu zarzutu nie wystąpi z uzasadnionym wnioskiem o podjęcie zawieszonego postępowania egzekucyjnego.

56. W sprawie skargi na czynności egzekucyjne postanowienie wydaje:
a) organ egzekucyjny,
b) organ nadzoru,
c) komornik skarbowy.

57. W postępowaniu egzekucyjnym w administracji egzekucja z ruchomości następuje:
a) poprzez jej zajęcie,
b) z chwilą jej odbioru od zobowiązanego,
c) dopiero po jej sprzedaży w drodze licytacji.

58. Z nieruchomości może być przeprowadzona egzekucja administracyjna wyłącznie wtedy, gdy:
a) spośród kilku środków egzekucyjnych prowadzących bezpośrednio do wykonania obowiązku jest to środek najmniej uciążliwy dla zobowiązanego,
b) zastosowanie innych środków egzekucyjnych nie było możliwe lub okazało się bezskuteczne,
c) należność pieniężna została określona w decyzji ostatecznej.

59. Postępowanie egzekucyjne w administracji umarza się w razie:
a) odroczenia terminu wykonania obowiązku,
b) wstrzymania wykonania obowiązku,
c) wykonania obowiązku przed wszczęciem tego postępowania.

